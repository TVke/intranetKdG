Dag iedereen,

In de ECTS-fiche van dit vak staat voor de eerste periode: 
Beroepsproduct met mondelinge toelichting.

Jullie moeten het KdG intranet (studentenportaal) verbeteren door een aantal functionaliteiten te herzien en/of aan te vullen met interface animatie. Hierbij steek je een groot deel van je tijd & energie in 1 belangrijke animatie (ongeveer 75%) en de resterende tijd in een aantal kleinere animaties (ongeveer samen 25%).

Maak gebruik van de technieken die in deze cursus worden aangereikt (css transitions, css animation + @keyframes, tranforms, svg, ...) + je kennis van HTML, css en javascript (gebruik bij voorkeur geen jQuery), bekijk hoe je 1 of meerdere van de 12 principes van animatie (squash & stretch, anticipation, ...) kan gebruiken en zorg dat je jezelf houdt aan de best practices (animeer voor een reden, ...). Laat je inspireren door de voorbeelden om uiteindelijke de animaties te vinden die je zelf wil maken.

Welke functionaliteiten of pagina's kan je zoal gebruiken als onderwerp?
	•	Onboarding (dit is informatie voor nieuwkomers)
	•	Prikbord
	•	Toevoegen van een nieuw prikbordbericht
	•	Reageren op een bestaand prikbordbericht
	•	...
	•	"Pagina doorsturen"-functionaliteit
	•	Validatie
	•	Begeleiden van het invullen
	•	Animatie tijdens / na versturen
	•	Home
	•	opbouw van "Mijn volgende afspraken"
	•	Mededelingen
	•	Integratie van push-meldingen (mag je uiteraard faken, het gaat over de manier waarop we dit soort mededelingen zouden tonen)
	•	Navigatie
	•	Herwerken van de navigatie (bijvoorbeeld geïnspireerd door de (video van de) Wacom website)
	•	Zoeken
	•	Gebruik van het kleine search formulier (niet door mij nagebouwd)
	•	Profiel
	•	Wijzigingen
	•	Aanmelden
	•	Afmelden
	•	...

In Week 5 doen we een pitch van de ideeën aan de groep (tijdens de les)

Deadline
Zondag 6 november vóór 23:59